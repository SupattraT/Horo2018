
<resources>
    <string name="app_name">AppHoro2018</string>

    <string name="details_a1">ดูดวงปี 2561 ราศี มังกร (14 มกราคม – 13 กุมภาพันธ์)
คุณจะมีแรงผลักดันจากความฝันอันยิ่งใหญ่  ส่งผลคุณกระตือรือร้นมากขึ้น  การทำงานเป็นช่วงของการแข่งขัน จึงต้องเร่งพัฒนาตัวเอง และต้องเร่งนำเสนอ หากมัวอยู่เฉยจะพ่ายแพ้ให้กับคู่แข่งได้ ช่วงต้นปีอยากทำอะไรให้รีบลงมือทำฝันจะเป็นจริง เพราะในช่วงครึ่งปีหลังอาจสะดุดบ้างกับข่าวสาร คนนินทา ให้ฟังหูไว้หู อย่าไปใส่ใจจะทำให้เครียด  ด้านการเงินในปีนี้แม้ไม่เห็นเป็นตัวเงินเด่นชัด แต่มีสภาพคล่องที่ดี มีรายรับเข้ามาเรื่อยๆ  มีการหมุนเวียนดี  คิดจะขยับขยายก็ทำได้ สำหรับในมุมของความรัก ถ้าคุณยังเป็นคนโสด หากมองใครไว้ต้องรีบรุกเข้าหาถึงจะสมหวัง อย่ามัวคอยพ่อสื่อแม่ชัก เพราะจะคอยเก้อ ส่วนคนมีแฟนแล้วมีโอกาสได้ไปพักผ่อนนอกสถานที่กันบ่อยมากขึ้น ไปเพิ่มพลังชีวิตให้สดชื่นสดใส แล้วก็กลับมาวางแผนอนาคตร่วมกัน


</string>
    <string name="details_a2">ดูดวงปี 2561 ราศีกุมภ์ (14 กุมภาพันธ์ – 13 มีนาคม)
ชาวราศีกุมภ์ จิตใจไม่ค่อยอยู่กับเนื้อกับตัว หาเรื่องพาออกไปเที่ยว นอกลู่นอกทางเป็นประจำ หากเครียดมากก็หาเวลาไปพักผ่อนเป็นเรื่องเป็นราวจะดีกว่าหลบไปหลบมา  การทำงานเหมาะกับงานท่องเที่ยว งานที่ต้องทำนอกสถานที่ ส่วนงานวิชาการ งานจำเจจะทำให้คุณเบื่อ ช่วงกลางปีมีดวงเริ่มต้นงานเสริมใหม่ๆ มาให้ลองฝีมือ ลองหาทำในสิ่งที่ชอบจะทำให้คุณก้าวหน้ามากขึ้น ส่วนการเงินรายจ่ายส่วนใหญ่หมดไปกับการกินเที่ยว เฮฮา ซื้อของ แต่ยังคงมีจับจ่ายคล่องตัว เพราะได้รับการช่วยเหลือ หรือมีลาภจากความเสน่หา  ความรักมีเรื่องน่าตื่นเต้นเสมอ เจอรักแบบแปลกๆ เป็นเหมือนรักซ้อนซ่อนเงื่อน แต่ก็มีรสชาติดี ส่วนคนมีแฟนแล้วความรักหวานชื่น แต่ต้องสะกดใจไว้บ้างกับคนที่เข้ามาข้องแวะ มิฉะนั้นจะเกิดปัญหากับคนรักได้</string>
    <string name="details_a3">ดูดวงปี 2561 ราศีมีน (14 มีนาคม – 14 เมษายน)
ทุกอย่างลงตัวเป็นไปตามความคาดหมาย ได้พบปะคนหลากหลายรูปแบบ มีมิตรภาพเพิ่ม ทำให้มีมุมมองกว้างขึ้น การงานความสามารถโดดเด่น ได้รับการยอมรับ ผู้ใหญ่ให้ความไว้วางใจ อาจถูกส่งตัวไปอบรมเรียนรู้เทคนิคใหม่ๆ เพิ่มเติม ได้เจอได้รู้จักคนมีชื่อเสียง และได้เรียนรู้ระบบวิธีแนวคิดที่เป็นประโยชน์มาปรับใช้กับตัวเอง ดวงงานก้าวหน้า  การเงินใช้จ่ายสบายๆ เงินหมุนเวียนคล่อง ได้รับข่าวดี หรือได้ลาภจากคนใกล้ชิด ช่วงปลายอิ่มฟรีสบายกระเป๋ามีเจ้ามือเลี้ยง ความรักหอมหวาน เข้าอกเข้าใจกันดีเป็นพิเศษ เป็นช่วงเวลาที่มีความสุขมากๆ ส่วนคนโสดเสน่ห์แรงเข้าตาโดนใจทุกเพศทุกวัยจริงๆ ทำเอาคุณปลื้มภูมิใจในตัวเองสุดๆ</string>
    <string name="details_a4">ดูดวงปี 2561 ราศีเมษ (15 เมษายน – 14 พฤกษภาคม)
รู้สึกสงบแบบที่ไม่เคยมาก่อน  จะมีโอกาสได้เข้าวัด ฟังธรรม หรือได้ทำกิจกรรมทางศาสนา  จึงมีข้อคิดเตือนสติในการปฏิบัติตัวที่ดี  การงานเพื่อนฝูงห้อมล้อมมีความสามัคคี รู้สึกอบอุ่นและสบายใจกว่าช่วงที่ผ่านมา ช่วงปลายอาจต้องเกี่ยวข้องกับระดับหัวหน้า ซึ่งคุณเอาอยู่ ได้รับคำชมและได้รับการสนับสนุนที่ดี ให้เชื่อมั่นในตัวเอง กล้าคิดกล้าตัดสินใจแล้วคุณจะประสบความสำเร็จ  การเงินหมุนคล่อง ไม่มีอะไรเกินความคาดหมาย ช่วงต้นเหมาะกับการทำเรื่องกู้ หรือขอความช่วยเหลือ จะได้รับความเอ็นดูเป็นพิเศษ มีโชคจากคนอายุมากกว่า  ความรักคุณไม่ค่อยไขว่คว้าเหมือนที่ผ่านมา อาจเป็นเพราะรอบตัวมีความปรองดองทำให้รู้สึกอบอุ่น ส่วนคนมีแฟนแล้วคนรักพึ่งพาได้ เข้าใจกันดี
</string>
    <string name="details_a5">ดูดวงปี 2561 ราศีพฤษภ (15 พฤษภาคม – 14 มิถุนายน)
ในปีนี้ชาวพฤษภเริ่มอยู่ไม่นิ่ง มีโครงการอัดอั้นในหัวร้อยแปด เริ่มค่อยๆทยอยสานต่อความคิดของตัวเอง อาจส่งผลกระทบให้เงินหมุนเวียน  การงานเรื่อยๆ ไม่ค่อยโดดเด่น อาจต้องเก็บกินผลงานเก่าไปก่อน ช่วงปลายถึงจะมีโอกาสสร้างชื่อ สร้างเครดิตเพิ่มให้กับตัวเอง หากคิดลงทุนให้ร่วมหุ้นกับครอบครัวคนรักจะไปได้ดี ช่วงปลายมีดวงเปลี่ยนแปลงงานในทางที่ดีขึ้น  การเงินเอาเงินเก็บมาลงทุน มาใช้จ่ายในสิ่งที่ตั้งความหวังไว้ อาจหมุนเวียนบ้าง แต่ไม่ขัดสน ช่วงปลายได้ลาภจากคนอายุน้อยกว่า ความรักหอมหวาน แต่จะวุ่นวายหน่อย ประสบการณ์รักมาเพียบ คนโสดปล่อยใจสนุกเฮฮาเต็มที่ ส่วนคนมีแฟนแล้วนอกจากจะหวานกับคนรักแบบออกสื่อ ยังแอบหว่านเสน่ห์รับแฟนคลับเพิ่มอีกด้วย</string>
    <string name="details_a6">ดูดวงปี 2561 ราศีเมถุน (15 มิถุนายน – 15 กรกฎาคม)
ปีนี้มีชาวราศีเมถุนจะมีความสุขสุดๆ เป็นเพราะได้ในสิ่งที่หวังไปเกือบทุกอย่าง ตั้งแต่เรื่องงานไปจนถึงเรื่องความรัก การงานสภาพแวดล้อมพาให้สบายใจ ไม่มีคนคอยจ้ำจี้จ้ำไช รวมถึงประสานงานกันได้ดีกับเพื่อนร่วมงาน ช่วงกลางมีดวงก้าวหน้า ได้รับการโปรโมท เสนอชื่อให้ได้ทำงานสำคัญ หรือได้เลื่อนตำแหน่ง เป็นช่วงที่เหมาะในการสานต่อความคิด โครงการที่อยากทำในใจให้สำเร็จ  การเงินไม่มีปัญหา มีกินใช้เหลือเฟือ อาจเหลือจนกระทั่งนำไปซื้อหาของที่อยากได้ แต่ไม่น่าเป็นห่วงเพราะตอนนี้คุณไม่ใช่คนเก่าที่ฟุ่มเฟือย จะซื้ออะไรเป็นคุ้มค่าทุกเม็ดเงิน ความรักหอมหวาน มีแต่คนมาแอบรักแอบชอบ เสน่ห์เหลือเฟือทั้งคนโสดและไม่โสด ทำให้รู้สึกดีเวลามีคนชื่นชม</string>
    <string name="details_a7">ดูดวงปี 2561 ราศีกรกฎ (16 กรกฎาคม – 16 สิงหาคม)
การงานปีนี้ต่อมความคิดสร้างสรรค์กำลังหลั่งไหลมา อาจใช้สิ่งนี้สร้างนวัตกรรมในการทำงานใหม่ หาผู้ช่วยมาแบ่งเบาภาระจะทำให้งานดีขึ้น ปลายปีต้องระวังเรื่องความล่าช้า การนัดหมายเจรจา และความผิดพลาดเกี่ยวกับตัวเลข ต้องเพิ่มความรอบคอบให้มากขึ้น  โดยเฉพาะการเงิน แม้ช่วงต้นปีโชคลาภกำลังมา จะเสี่ยงโชคเก็งกำไรให้รีบ เพราะช่วงปลายปีรายจ่ายเยอะแน่นอน มีดวงทำของมีค่าของสำคัญหายอีกด้วย สถานการณ์เรื่องเงินไม่น่าไว้วางใจ เดี๋ยวเข้าเดี๋ยวออกตลอด ถ้าไม่วางแผนจัดการให้ดี อาจมีขัดสนได้  ส่วนความรักโดยเฉพาะคนโสด จะเริ่มต้นจากความใกล้ชิด ได้เพื่อนสนิทมาเป็นคนรู้ใจ  ส่วนคนมีคู่แล้วปีนี้ไม่ว่าจะมีปัญหาใดเข้ามา ก็จะเข้าใจกันมากขึ้น คู่ที่กำลังงอนกันอยู่จะมีจังหวะให้ได้คืนดีกัน หวานชื่นกว่าเดิม</string>
    <string name="details_a8">ดูดวงปี 2561 ราศีสิงห์ (17 สิงหาคม – 15 กันยายน)
ชาวราศีสิงห์ปีนี้ต้องใช้แรงกายแรงใจมากเป็นพิเศษ สิ่งไหนที่ลงมือทำเองได้ให้ทำเลย ปีนี้ไม่ต้องไปไหว้วานคนอื่น  ต้องทุ่มเทแรงกายแรงใจถึงจะไม่ผิดหวัง  ในปีนี้มีเกณฑ์ปรับเปลี่ยนตำแหน่งหน้าที่หรืออาจย้ายที่ทำงาน แต่ไม่น่าเป็นห่วง รอเวลาสักพักงานจะเข้าที่เข้าทางและประสบความสำเร็จดี โดยเฉพาะงานที่เกี่ยวกับตัวเลข การวิเคราะห์ และการเงิน แต่โดยรวมแล้วการเงินปีนี้จะหมดไปกับยานพาหนะเป็นส่วนใหญ่ มีเกณฑ์ซื้อรถ เปลี่ยนรถใหม่ อยากได้อะไรเพิ่มเติมต้องเก็บออมถึงจะได้ในสิ่งที่ต้องการ ส่วนความรักเสน่ห์แรงสุดๆ ถ้ายังเป็นคนโสด ให้เชื่อในความรู้สึกของตัวเองแล้วลุยไปหาคนที่ชอบ ส่วนคนมีคู่หากทำตัวดีเสมอต้นเสมอปลาย คนรักจะหลงหัวปักหัวปำ อยากอยู่ใกล้ อยากคุยด้วยตลอดเวลา</string>
    <string name="details_a9">ดูดวงปี 2561 ราศีกันย์ (16 กันยายน – 16 ตุลาคม)
ปีนี้ชาวราศีกันย์กุมขมับคับอกคับใจเรื่องเงินทอง เป็นเพราะที่ผ่านมาใช้เงินมือเติบมากไป ทำให้ช่วงนี้ต้องประหยัด เก็บออมมากขึ้น ดวงการเงินเริ่มลดน้อยถอยลง รายรับไม่ค่อยเข้า แต่กลับมีรายจ่ายร้อยแปด แถมยังเกิดปัญหาเรื่องผลประโยชน์กับหุ้นส่วนคนสนิทอีกด้วย  การทำงานหนักหนาสาหัสพอสมควร ต้องทุ่มเททั้งกายทั้งใจ มีคนคอยคิดจะโค่นล้มคุณอยู่  ปีนี้ดวงคุณมาแบบแผ่วๆ พยายามอย่ามีปากมีเสียงกับใครจะดีกว่ายิ่งถ้าใครคนนั้นเป็นผู้ใหญ่กว่าให้พยายามนอบน้อม เดี๋ยวความก้าวหน้าจะหดหาย ความรักระวังเรื่องหึงหวง คิดมากไม่เว้นแต่ละวัน เจอกันเป็นต้องมีปากเสียง พยายามคุมอารมณ์เอาไว้ มีดวงแตกหัก ส่วนคนโสดสบายตัว มีคนแนะนำให้แต่ยังไม่โดนใจ</string>
    <string name="details_a10">ดูดวงปี 2561 ราศีตุลย์ (17 ตุลาคม – 15 พฤศจิกายน)
ชาวราศีตุลย์ดวงเดินทางยังคงเด่นชัด โดยเฉพาะการเดินทางไกลรวมถึงต่างประเทศด้วย  แต่ช่วงนี้เดินทางจะมีอุปสรรคหรืออุบัติเหตุได้ ต้องไม่ประมาท การงานไม่ค่อยเป็นไปตามที่คาดหวังเอาไว้ อย่าหัวเสียเลยเถิดจนทำให้งานอื่นเสียไปด้วย ต้องคุมอารมณ์ให้เป็น แต่จะได้เพื่อนฝูง ครอบครัวเข้ามาช่วยเหลือ ช่วงนี้เหมาะที่จะทำอะไรเป็นหมู่คณะ หรือทำเป็นทีมจะทำให้ลดช่องโหว่ของความผิดพลาดลงได้   การเงินทำใจได้เลย ช่วงนี้เงินหดหายไปเยอะ หมดไปกับค่าซ่อมแซมจิปาถะโดยเฉพาะกับเรื่องรถ เรื่องความรักจะมีรักเข้ามาให้หวั่นไหว แต่พอจะเอาจริงเอาจังกลับไม่เป็นอย่างที่คิด ขอแนะนำว่าไม่ควรคาดหวังแล้วทุกอย่างจะดีเอง</string>
    <string name="details_a11">ดูดวงปี 2561 ราศีพิจิก (16 พฤศจิกายน – 14 ธันวาคม)
ปีแห่งความร่าเริงสดใส ได้กำลังใจเต็มร้อย แต่ถ้าเป็นเรื่องเงินทองคงต้องปลงอย่างเดียว รายจ่ายมีเยอะ ตั้งแต่เรื่องเล็กจิ๋วไปจนถึงเรื่องใหญ่ เป็นสาเหตุทำให้เงินในกระเป๋าหดหายไปเยอะทีเดียว  ต้องเร่งหาเร่งเก็บใหม่อยู่ตลอด  ส่วนเรื่องงานปีนี้ต้องลื่นไหลให้เป็น มีโอกาสกำลังตกที่นั่งลำบาก หัวหน้ากำลังจ้องจับผิด อะไรที่เปลี่ยนได้ ยอมได้คงต้องยอมไปก่อนชั่วคราวจะได้ไม่เกิดปัญหาหรือโดนว่าเป็นคนดื้อ  เทื่อเข้าเมืองตาหลิ่วก็ต้องหลิ่วตาตาม ทิ้งความยุติธรรมหัวแข็งลงไปก่อน จึงจะเป็นหนทางรอดที่ดี  ความรักมีทั้งได้รู้จักเพื่อนใหม่  กิ๊กใหม่ คนรักเอาใจกว่าเดิม ส่วนคนยังโสดมีแววได้ลงจากคาน ถ้าไม่ตั้งสเปคสูงหรือเลือกมากจนเกินไป</string>
    <string name="details_a12">ดูดวงปี 2561 ราศีธนู (15 ธันวาคม – 13 มกราคม)
มีดวงเดินทางไกล ย้ายที่อยู่ แต่ต้องตรวจตราให้รอบคอบ เพราะมีเกณฑ์สะดุดติดขัดหรือเกิดอุบัติเหตุได้ง่าย  การทำงานปีนี้อย่าประมาท การไปเร็วไปไวไม่ได้หมายถึงความสำเร็จความมั่นคง หากจะเริ่มต้นทำอะไรสักสิ่งควรทำด้วยความรอบคอบ จะได้ไม่พลาดพลั้งมานั่งเสียใจภายหลัง เพราะเป็นอีกหนึ่งปีที่มีความเสี่ยง ไม่ควรหาเรื่องทำอะไรเพิ่ม ให้ทำในสิ่งที่รับผิดชอบอยู่ให้ดีเสียก่อน  สำหรับเรื่องเงินทองมีดวงหลงลืมทำของหาย หรือต้องเสียเงินไปกับเรื่องรถยนต์ การเดินทาง ปีนี้อย่าเผลอใช้จ่ายฟุ่มเฟือยเด็ดขาด เพราะจะมีรายจ่ายที่ไม่คาดคิดเพิ่มเข้ามา  ส่วนเรื่องความรักมาเร็วไปเร็ว คนโสดได้เจอรักถูกใจ แต่ดูเหมือนจะคบหากันได้ไม่นาน ส่วนคนมีคู่แล้วช่วงต้นหวาน ช่วงปลายขม มีเหตุผิดใจให้คิดมาก ต้องรีบสะสางปัญหาอย่าสะสม ชีวิตคู่จึงจะดี</string>

</resources>

